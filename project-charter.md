# 1. Назва та опис проєкту
### *Maneki - Розробка системи донатів для авторів.*

Проєкт спрямований на розробку системи, яка надає можливість авторам створювати різні типи підписок, керувати контентом та отримувати підтримку від підписників через систему донатів.


Наша платформа створена з метою надати творцям різноманітні можливості для заробітку на своєму таланті та контенті, а також забезпечити їхню аудиторію доступом до унікального та цікавого контенту.

Maneki дозволяє користувачам створювати різні типи підписок, від базових до преміуму, керувати їх вартістю та контентом, який доступний для підписників. Також платформа надає можливість користувачам надавати окремі пожертви або донати авторам.

Основні функціональні можливості Maneki включають управління підписками, публікацію контенту, систему оплати та управління комунікацією з аудиторією. Ми прагнемо створити середовище, де творці можуть зосередитися на творчості, маючи при цьому ефективний засіб заробітку, а користувачі можуть насолоджуватися високоякісним та цікавим контентом, підтримуючи своїх улюблених авторів.

---

# 2. Бізнес-кейс для проєкту Maneki

## 2.1. Загальний варіант (де клієнт - будь-який творець контенту)

### 2.1.1. Було:

**Клієнт:** Творці контенту, які шукають ефективний спосіб заробітку на своєму таланті та контенті.

**Проблема:** Недостатня можливість для творців контенту заробляти на своїй творчості та підтримувати її розвиток безпосередньо від своїх шанувальників.

**Задачі:**

1. Забезпечити авторам можливість керувати та монетизувати свій контент.

2. Забезпечення доступу аудиторії до унікального та цікавого контенту.

3. Підвищення підтримки творців контенту з боку їхньої аудиторії.

### 2.1.2. Зробили:

1. **Розробка платформи Maneki:** система, яка дозволяє творцям контенту створювати різні типи підписок та керувати ними, а також отримувати пожертви від своїх прихильників.

2. **Функціонал для авторів:** можливість публікації різноманітного контенту, від текстових постів до відео та аудіо матеріалів.

3. **Функціонал для підписників:** користувачі можуть обирати різні типи підписок, отримувати доступ до ексклюзивного контенту та підтримувати авторів через систему донатів.
   
4. **Створення механізмів комунікації:** Реалізація засобів зворотного зв'язку для взаємодії між авторами та аудиторією, що сприяє підвищенню залучення та взаєморозуміння.

### 2.1.3. Стало:

1. **Ефективна монетизація:** Творці контенту отримують стабільний дохід від своєї творчості, завдяки підпискам та пожертвам від своєї аудиторії.

2. **Зростання аудиторії:** Платформа Maneki привертає нових користувачів шляхом доступного та цікавого контенту, що пропонується творцями.

3. **Збільшення підтримки:** Шанувальники активно підтримують своїх улюблених авторів через систему донатів, сприяючи їхньому розвитку та мотивації для подальшої творчості.

4. **Підвищення якості контенту:** Заохочення авторів до створення якісного та цікавого контенту завдяки підтримці та визнанню з боку аудиторії.


## 2.2. Бізнес-кейс для конкретної персони (де клієнт - кулінарна блогерка)

### 2.2.1. Було:

Наталя - кулінарний блогер, яка створює відео з рецептами та лайфхаками на YouTube. Її канал зростає в популярності, але Наталя відчуває, що потенціал її контенту може бути краще монетизованим. Вона вирішила скористатися Maneki для публікації відео, що будуть доступні за платною підпискою.

### 2.2.2. Зробили:

1. **Реєстрація та налаштування профілю в Maneki:** Наталя зареєструвалася в системі Maneki та налаштувала свій профіль, додавши необхідну інформацію про себе та свій канал на YouTube.

2. **Створення та редагування підписок:** Наталя створила різні типи підписок для своїх підписників в Maneki, визначивши доступний контент та вартість кожної підписки.

3. **Публікація контенту на нашій платформі:** Наталя почала публікувати свої відео та лайфхаки, що стали доступними лише за платними підписками в Maneki.

### 2.2.3. Стало:

1.  **Збільшення прибутку:** Наталя помітила збільшення свого прибутку від контенту завдяки новому джерелу доходу - платним підпискам на платформі Maneki.

2.  **Зростання аудиторії та взаємодія з фанатами:** Завдяки розширенню своєї аудиторії на платформі Maneki, Наталя змогла поглибити зв'язок зі своїми фанатами та отримувати більше відгуків та коментарів на свій контент.

3.  **Більше можливостей для творчості:** Наталя відчула більше вільності та можливостей для творчості, оскільки стала менше залежною від рекламних прибутків на YouTube та може більше концентруватися на створенні якісного та цікавого контенту для своїх підписників.

---

# 3. Перелік майлстоунів

### 3.1. Розроблення концепції системи: 
- Аналіз потреб користувачів та визначення основних функцій, які система повинна виконувати.
- Встановлення ключових цілей та завдань проєкту.
- Проєктування структури бази даних для збереження інформації про користувачів, підписки, контент та інші необхідні дані

### 3.2. Реалізація модуля реєстрації, автентифікації та авторизації: 
- Створення форм для реєстрації та авторизації користувачів.
- Перевірка функціональності реєстрації через TelegramId.
- Розробка механізму автентифікації за допомогою логіну та пароля.
- Визначення прав доступу для користувачів: адміністратори, автори, підписники.

### 3.3. Створення та редагування типів підписок: 
- Створення інтерфейсу для введення назви, опису, вартості та умов доступу для кожного типу підписки.
- Додавання можливості редагування та видалення типів підписок для авторів.

### 3.4. Розробка інтерфейсу для створення та редагування контенту: 
- Розроблення інтерфейсу для створення та редагування текстового контенту з можливістю форматування тексту.
- Додавання функціонала для завантаження та відображення зображень та відео у контенті.

### 3.5. Реалізація функціонала оплати підписки: 
- Підключення API платіжної системи для здійснення рекурентних платежів за підписку.
- Створення інтерфейсу для користувачів для зручної оплати підписки.

### 3.6. Інтеграція з Telegram і впровадження сповіщень про нові пости: 
- Створення Telegram бота для спілкування з користувачами та керування підписками через чат.
- Розроблення механізму автоматичних сповіщень в Telegram про нові пости для підписників.
- Додавання налаштувань у профілі користувача для керування отриманням сповіщень.

### 3.7. Розроблення функціонала підписника: 
- Створення зручного інтерфейсу для підписників для перегляду доступного контенту.
- Додавання функціонала для підвищення або скасування підписки.
- Можливість редагувати свій профіль.

### 3.8. Завершення інтеграції з головною сторінкою та сторінкою автора: 
- Створення інтерфейсу головної сторінки, яка відображає назви та короткий опис доступних підписок.
- Додавання можливості переходу до сторінки автора для детальнішого перегляду контенту.
- Створення інтерфейсу для сторінки автора з відображенням його профілю, списку постів та доступних підписок.
  
***

# 4. Критерії успіху проєкту

### 4.1. Забезпечення функціональності та безпеки системи: 
Успішним вважатиметься проєкт, якщо розроблена система "Maneki" буде працездатною, надійною та безпечною для використання користувачами.

### 4.2. Ефективне управління користувачами: 
Система повинна забезпечувати зручну та ефективну реєстрацію, автентифікацію та авторизацію користувачів, а також надавати можливості управління підписками та контентом.

### 4.3. Інтеграція з Telegram: 
Успішною вважатиметься інтеграція системи з Telegram, забезпечуючи зручний та функціональний спосіб спілкування користувачів з системою та одержання ними сповіщень про нові пости.

### 4.4. Стабільність та продуктивність: 
Система повинна демонструвати стабільну та надійну роботу при будь-якому навантаженні, забезпечуючи задовільну продуктивність для користувачів.

### 4.5. Задоволення користувачів: 
Успіхом проєкту буде вважатися задоволення користувачів від використання системи "Maneki", їхня активність та зацікавленість у взаємодії з платформою.

### 4.6. Вчасне завершення проєкту згідно з планом: 
Успішною вважатиметься система, яка буде реалізована вчасно згідно з установленим таймлайном та не буде відхилення від запланованих термінів.

### 4.7. Управління ризиками та проблемами: 
Розробники системи мають ефективно вирішувати виникаючі ризики та проблеми під час реалізації та експлуатації, забезпечуючи стабільну роботу та високу якість сервісу.

---

# 5. Ризики реалізації проєкту

### 5.1. Технічні ризики: 
Можливість виникнення проблем з інтеграцією з платіжними системами та месенджером Telegram, а також несправності або недоліки в роботі системи, що можуть призвести до втрати довіри користувачів і негативно вплинути на репутацію проєкту.

### 5.2. Конкурентні ризики: 
Можливість з'явлення конкурентів у сфері контенту та платних підписок, що може призвести до втрати частки ринку та скорочення прибутків.

### 5.2. Безпекові ризики: 
Існує ризик використання програмних вразливостей для атак на систему. Необхідно проводити регулярні тестування на проникнення та патчі безпеки для усунення вразливостей та запобігання можливих атак.

---

# 6. Склад команди проєкту та відповідальних за завдання

Ми дотримуємось гнучкого підходу до менеджменту проєкту (Agile-методологія), тому наш розподіл завдань може змінюватися в залежності від етапів проєкту.
"Готовність до змін важливіша, ніж виконання плану" - одна з цінностей, яка існує в нашій команді.

### Разом:

1) придумати концепцію нашого застосунку (основні функції, дизайн, цілі та призначення)
2) створення бази даних
3) створення фінальної презентації
4) робота над фінальним звітом

### Рафіков Рінат:
1) написати тз проекту
2) розробка логіки функціонала автора: редагування даних профілю, створення та редагування контенту
3) створення та редагування типів підписок (інтерфейс та логіка для введення назви, опису, вартості та умов доступу для кожного типу підписки)
4) реалізація сповіщення в Telegram про всі нові пости автора

### Шандрик Андрій:
1) створення інтерфейсу та логіки для реєстрації та авторизації
2) розробка функціонала оплати підписки 
3) розробка головної сторінки/сторінки автора (реалізація логіки згідно з описом нашої системи)
4) функціонал інтеграції з Telegram, керування підписниками в конкретному чаті

### Тугай Анастасія:
1) написання статуту проєкту
2) створення інтерфейсу для функціонала автора та підписника
3) створення сторінки з аналітикою, що доступна автору
4) створення функціонала для підписника (можливість переглядати пости, а також підвищувати свій рівень підписки та скасовувати її)
5) робота над рекламним відеороликом

Цей розподіл не дуже точний, оскільки більшість функцій ми обговорюємо та покращуємо разом.

---

# 7. Обмеження проекту Maneki

### 7.1. Часові рамки: 
Проєкт має визначені терміни, в які необхідно завершити різні етапи розробки, а саме 28 днів на реалізацію всіх етапів. 
Тому нам необхідно швидко і в визначені терміни виконувати поставлені нами завдання, інакше це призведе до змін у плані реалізації та зменшення функціонала.

### 7.2. Людські ресурси:
Оскільки всі стадії проєкту (створення ідеї, менеджмент всіх питань, розробка програмного коду, всіх етапів документації та створення рекламного ролика та презентації) виконують всього 3 людини, то це вимагатиме багато ресурсів (часу та сил) кожного з нас.
Саме тому важливо коректно спланувати задачі для всіх членів команди, враховуючи наші вміння.

### 7.3. Обмеження щодо функціональності: 
Досить часто трапляється так, що розробникам певні функції здаються важливими та цікавими, а насправді для потенційних користувачів вони взагалі не потрібні.
Отже, для нас важливо не лише придумати функціонал, а й проаналізувати, які потреби та болі є у майбутніх клієнтів та як саме наш застосунок вирішить ці проблеми, які переваги у нас будуть серед інших конкурентів.

### 7.4. Бюджетні обмеження: 
Одне з основних обмежень цього проєкту - це те, що ми 3 студенти, а не IT компанія, тому це призводить до ряду обмежень.
Наприклад, ми не маємо доступу до платних сервісів, програмного забезпечення та ресурсів, тому маємо шукати альтернативні шляхи для досягнення хорошого результату.

---

# 8. Таймлайн проєкту

Розроблений в канві:

https://www.canva.com/design/DAGFTf4jzkA/Qfna92wlmPEfz6vvfIIx4g/view?utm_content=DAGFTf4jzkA&utm_campaign=designshare&utm_medium=link&utm_source=editor

---

# 9. План з комунікацій

### 9.1. Комунікація між членами команди:

Ми прагнемо встигнути зробити якомога більше за час, що нам відведений на виконання проєкту, саме тому члени команди між собою мають комунікувати часто:

***Щодня ввечері збиратися на онлайн зустріч* для обговорення результатів кожного учасника за минулий день та планування роботи на наступний день, колективні дискусії щодо питань, які виникають.**

Таким чином ми будемо відстежувати прогрес реалізації етапів розробки платформи та для всіх членів команди буде зрозуміло, що робити далі.

### 9.2. Комунікація з викладачем:

- Щотижня у неділю здавати на DistEdu результат роботи за минулі дні.
- Щопонеділка о 9:00 демонструвати свій прогрес на занятті.

---

# 10. Цільова аудиторія застосунку Maneki:

### Автори контенту:

- Люди, які створюють різноманітний контент, такий як статті, фотографії, відео, аудіо тощо.
- Блогери, журналісти, фотографи, відеоблогери, митці, письменники та інші творчі особистості.

### Підписники:

- Люди, які зацікавлені в споживанні контенту та готові підписатися на нього для отримання доступу до ексклюзивного або преміум контенту.
- Фанати, прихильники, читачі, глядачі та аудиторія, яка цікавиться творчістю конкретних авторів.


### Конкуренти платформи Maneki:

1. **Patreon:**
    - Patreon - це платформа для сприяння творцям контенту, де фанати можуть підтримати своїх улюблених творців, надаючи їм фінансову підтримку в обмін на різні переваги та ексклюзивний контент.

2. **Ko-fi:**
   - Ko-fi дозволяє авторам отримувати пожертвування від своїх фанів, щоб підтримати їхню творчість. 
     Вони можуть також пропонувати ексклюзивний контент або послуги для своїх фанів у відповідь на пожертвування.
     Це схоже на поєднання Patreon, DeviantArt та особистого блогу.

3. **Substack:**
    - Substack - це платформа для публікації новинних листів, де автори можуть надсилати свій контент своїм передплатникам за певну плату або безкоштовно. 
      Вони отримують прибуток від передплати на їхні новинні листи.

4. **Medium:**
    - Medium - це платформа для публікації та спільного користування контентом, де автори можуть публікувати статті, блоги та інші тексти, а користувачі можуть читати і реагувати на них.

5. **YouTube Memberships:**
    - YouTube channel memberships - спосіб для творців запропонувати ексклюзивний контент, переваги для своїх підписників в обмін на щомісячну плату. 
      Глядачі, які стають учасниками каналу, отримують доступ до спеціальних значків, смайликів, ексклюзивних відео, живих чатів та інших переваг залежно від того, що пропонує творець.

6. **Twitch Subscriptions:**
    - Sub - це підписник, який платить гроші за певні переваги та підтримує фінансово стрімера. 
      Є 3 рівні підписок, кожна з них надає більше опцій для subscriber.
